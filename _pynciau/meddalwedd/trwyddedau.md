---
layout: post
title: 21. Ysgrifennu Meddalwedd - Trwyddedau
permalink: meddalwedd/trwyddedau/
---

***Ymwadiad:** Bwriad y tudalen yma yw codi ymwybyddiaeth o bwysigrwydd
trwyddedau meddalwedd a'r gwahanol fathau o drwyddedau. Nid yw wedi'i ysgrifennu
gan gyfreithwyr ac nid yw'n cyngor cyfreithiol.*

Fel ymchwilwyr rydym ni eisiau hybu cydweithio, ac efallai gall y meddalwedd
rydych chi wedi ysgrifennu bod yn ddefnyddiol i ymchwilwyr eraill.
Ond gan eich bod chi wedi'i ysgrifennu, rydych chi'n haeddu clod a
chydnabyddiaeth, a fydd yn helpu eich gyrfa a'ch enw da.
Mae trwydded yn set o amodau sy'n rhoi defnyddwyr eich meddalwedd hawliau
penodol i ddefnyddio, copïo, newid, ac efallai ailddosbarthu eich cod neu
gynnwys eich meddalwedd.
Mae hefyd yn honni taw chi yw awdur y gwaith.

Heb drwydded ar eich meddalwedd, mae'r cod i bob pwrpas yn annefnyddiol i bawb,
a bydd defnyddwyr potensial yn troi i ddefnyddio meddalwedd arall sy'n rhoi hawl
diamwys ar ei ddefnydd.

Mae pob trwydded ffynhonnell agored yn rhoi'r hawl i ddefnyddwyr eich meddalwedd
edrych ar y cod a'i newid, os maent yn rhoi credyd i'r awdur gwreiddiol.
Fel arfer wrth ddewis trwydded mae tri chwestiwn i ofyn:

1. Ydych chi'n poeni am sut dosbarthir unrhyw newidiadau i'ch cod?
2. Ydych chi neu'ch sefydliad yn berchen ar unrhyw batentau meddalwedd?
3. Ydych chi'n poeni am y ffordd y soniwyd am eich enw neu beidio pan ddefnyddir
eich cod?

Cyn mynd ati i roi trwydded ar eich cod, gwiriwch bolisi eiddo deallusol eich
sefydliad.


# Dewis Trwydded

Mae yna nifer fawr o drwyddedau i ddewis ohonynt, rhestrir tri o'r rhai mwyaf
poblogaidd fan hyn:

+ **[Y Trwydded MIT](https://choosealicense.com/licenses/mit/)**
  
   Trwydded oddefol, fyr a syml. Yr unig amodau yw bod angen cadw hawlfraint
   copi o'r drwydded gyda'r meddalwedd. Fe all dosbarthu darnau o waith mwy a
   ddefnyddir y meddalwedd yma, a newidiadau i'r meddalwedd, o dan amodau
   gwahanol heb y god ffynhonnell.

   Yn gryno, ei <span style="color: green">hawliau</span>, <span style="color: blue">amodau</span>, a'i <span style="color: red">chyfyngiadau</span>:

   + <span style="color: green">Caniatáu defnydd masnachol</span>
   + <span style="color: green">Caniatáu ailddosbarthu'r meddalwedd</span>
   + <span style="color: green">Caniatáu newid y meddalwedd</span>
   + <span style="color: green">Caniatáu defnydd preifat</span>
   + <span style="color: blue">Rhaid cadw'r drwydded a hawlfraint gyda'r meddalwedd</span>
   + <span style="color: red">Nid oes gan yr awduron unrhyw atebolrwydd</span>
   + <span style="color: red">Nid yw'n rhoi unrhyw warant</span>

   Awgrymir y trwydded yma os ydych eisiau rhywbeth syml a goddefol.

+ **[Trwydded Apache 2.0](https://choosealicense.com/licenses/apache-2.0/)**
  
  Trwydded oddefol a'i phrif amodau yw'r angen i gadw'r hawlfraint a'r drwydded
  gyda'r meddalwedd. Rhoddir pob hawl patent i'r defnyddwyr. Fe all dosbarthu
  darnau o waith mwy a ddefnyddir y meddalwedd yma, a newidiadau i'r meddalwedd,
  o dan amodau gwahanol heb y god ffynhonnell.

   Yn gryno, ei <span style="color: green">hawliau</span>, <span style="color: blue">amodau</span>, a'i <span style="color: red">chyfyngiadau</span>:

   + <span style="color: green">Caniatáu defnydd masnachol</span>
   + <span style="color: green">Caniatáu ailddosbarthu'r meddalwedd</span>
   + <span style="color: green">Caniatáu newid y meddalwedd</span>
   + <span style="color: green">Caniatáu defnydd preifat</span>
   + <span style="color: green">Caniatáu defnydd a hawliau patent</span>
   + <span style="color: blue">Rhaid cadw'r drwydded a hawlfraint gyda'r meddalwedd</span>
   + <span style="color: blue">Rhaid cadw dogfen o holl newidiadau i'r cod</span>
   + <span style="color: red">Nid oes gan yr awduron unrhyw atebolrwydd</span>
   + <span style="color: red">Nid yw'n rhoi unrhyw warant</span>
   + <span style="color: red">Nid yw'n rhoi unrhyw hawliau nod masnach (trademark)</span>

   Awgrymir y drwydded yma os ydych yn poeni am batentau.

+ **[GNU GPLv3](https://choosealicense.com/licenses/gpl-3.0/)**
  
  Mae gan y drwydded yma hawliau haelfraint cryf, gyda'r amod o sicrhâi bod yr
  holl god ffynhonnell ar gael, a bod gan unrhyw newidiadau neu ddarnau o waith
  mwy yr union un drwydded. Mae angen gadw'r hawlfraint a'r drwydded gyda'r
  meddalwedd, a rhoddir pob hawl patent i'r defnyddwyr.

  Yn gryno, ei <span style="color: green">hawliau</span>, <span style="color: blue">amodau</span>, a'i <span style="color: red">chyfyngiadau</span>:

  + <span style="color: green">Caniatáu defnydd masnachol</span>
  + <span style="color: green">Caniatáu ailddosbarthu'r meddalwedd</span>
  + <span style="color: green">Caniatáu newid y meddalwedd</span>
  + <span style="color: green">Caniatáu defnydd preifat</span>
  + <span style="color: green">Caniatáu defnydd a hawliau patent</span>
  + <span style="color: blue">Rhaid bod y cod ffynhonnell ar gael wrth ddosbarthu'r meddalwedd</span>
  + <span style="color: blue">Rhaid cadw'r drwydded a hawlfraint gyda'r meddalwedd</span>
  + <span style="color: blue">Rhaid cadw dogfen o holl newidiadau i'r cod</span>
  + <span style="color: blue">Rhaid i unrhyw newidiadau, neu ddarnau o waith mwy a ddefnyddir y meddalwedd, cael yr union un drwydded</span>
  + <span style="color: red">Nid oes gan yr awduron unrhyw atebolrwydd</span>
  + <span style="color: red">Nid yw'n rhoi unrhyw warant</span>

  Awgrymir y drwydded yma os ydych yn poeni rhannu gwelliannau.


# Creu Trwydded

I greu trwydded ar eich meddalwedd, crëwch ffeil tecst (fel arfer wedi'i enwi
`LICENSE` neu `LICENSE.txt`) yn y ffolder uchaf eich meddalwedd.
Copïwch a gludiwch ysgrifen y drwydded a ddewisir i mewn i'r ffeil yna, gan
newid unrhyw *enwau* neu *dyddiadau* fel sy'n briodol.

Er enghraifft ysgrifen y drwydded MIT yw:

{% highlight text %}
MIT License

Copyright (c) [year] [fullname]

Permission is hereby granted, free of charge, to any person obtaining a copy
of this software and associated documentation files (the "Software"), to deal
in the Software without restriction, including without limitation the rights
to use, copy, modify, merge, publish, distribute, sublicense, and/or sell
copies of the Software, and to permit persons to whom the Software is
furnished to do so, subject to the following conditions:

The above copyright notice and this permission notice shall be included in all
copies or substantial portions of the Software.

THE SOFTWARE IS PROVIDED "AS IS", WITHOUT WARRANTY OF ANY KIND, EXPRESS OR
IMPLIED, INCLUDING BUT NOT LIMITED TO THE WARRANTIES OF MERCHANTABILITY,
FITNESS FOR A PARTICULAR PURPOSE AND NONINFRINGEMENT. IN NO EVENT SHALL THE
AUTHORS OR COPYRIGHT HOLDERS BE LIABLE FOR ANY CLAIM, DAMAGES OR OTHER
LIABILITY, WHETHER IN AN ACTION OF CONTRACT, TORT OR OTHERWISE, ARISING FROM,
OUT OF OR IN CONNECTION WITH THE SOFTWARE OR THE USE OR OTHER DEALINGS IN THE
SOFTWARE.
{% endhighlight %}



# Cyfeiriadau

+ "Choosing an open-source licence", The Software Sustainability Institute,
  
  [https://www.software.ac.uk/resources/guides/adopting-open-source-licence](https://www.software.ac.uk/resources/guides/adopting-open-source-licence)

+ "Choose an open source license", GitHub,
  
  [https://choosealicense.com/licenses/](https://choosealicense.com/licenses/)
